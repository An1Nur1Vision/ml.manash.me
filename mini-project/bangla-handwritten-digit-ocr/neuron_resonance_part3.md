"...র‍্যান্ডম ভ্যারিয়েবলের মানগুলো তত নরমালি ডিস্ট্রিবিউট হবে! এখান থেকেই নরমাল ডিস্ট্রিবিউশন বা গাউসিয়ান  (Gaussian) ডিস্ট্রিবিউশনের উৎপত্তি কিন্তু অনেকে মনে করে নরমাল ডিস্ট্রিবিউশনের ফলাফল সেন্ট্রাল লিমিট থিওরেম।"

মাথামুণ্ডু কিছুই বুঝলাম না, ফেলুদা একনজর দেখে একটা চারমিনার ধরিয়ে বলা শুরু করল, 

-"তোর ক্লাসে খুব লম্বা কয়জন ক্লাসমেট আছে?"

-"উম, বেশি নয় দুই একজন হবে।"

-"খুব খাটো?"

-"তাও বেশি নয়, দুই তিনজন।"

-"বাকি সবাই মাঝারি?"

-"হ্যাঁ" বলে চিন্তা করতে থাকলাম ফেলুদা হঠাৎ আমার ক্লাসমেটদের হাইট নিয়ে এত চিন্তিত কেন। পরক্ষণেই ও বলল, 

-"এটাই হল নরমাল ডিস্ট্রিবিউশন!"

-"মানে?"

-"মানে হল, তোদের সবার হাইট নিয়ে আমি যদি গড় করি তাহলে দেখা যাবে গড়ের মান মাঝারি হাইটের আশেপাশেই আছে। তোদের ক্লাসে যদি বেশি হাইটের ছাত্র বেশি থাকত তাহলে গড়ের মান অবশ্যই বেশি আসত। শুধু তোর ক্লাসে না, তোর আশেপাশে একটু নজর দিলেই দেখতে পারবি সবকিছুই নরমালি ডিস্ট্রিবিউটেড। "

ছাইদানিতে ছাই ঝেড়ে ফেলুদা বলতে থাকল,

"এখন যদি তুই বাস্কেটবল প্লেয়ারদের কথা চিন্তা করিস, তাহলে দেখবি তারা হাইটে কমবেশি একই। একে আমরা বলব ইউনিফর্ম ডিস্ট্রিবিউশন। 

ম্যাথমেটিক্স যতটা আকাশ কুসুম ভাবিস অতটা কিন্তু না, কারণ কার্ল ফ্রিডরিখ গাউস কখনোই নরমাল ডিস্ট্রিবিউশনের জন্য এত সুন্দর একটা ইক্যুয়েশন তৈরি করতেন না। তার নরমাল ডিস্ট্রিবিউশনের ডেফিনিশন স্ট্যাটিস্টিকাল ক্যালকুলেশন অনেক সহজ করে দেয়। জানিস কি? দুইটা গাউসিয়ানের যোগফল / গুণফলও হয় আরেকটা গাউসিয়ান। তারমানে আমি যদি একটা মান এক নরমাল ডিস্ট্রিবিউশন থেকে নিই, আরেকটা মান আরেকটা নরমাল ডিস্ট্রিবিউশন থেকে নিই; তাদের ক্যালকুলেশনের ফলে আমি আরেকটা ডিস্ট্রিবিউশন পাব কিন্তু সেটাও হবে নরমাল এবং তার গড় ও ভ্যারিয়েন্স আমি ক্যালকুলেট করেই পেতে পারি। আরও মজার বিষয় হচ্ছে এই মিক্সড গাউসিয়ান থেকে অনেক কিছু ধারণা করা যায়। তবে পৃথিবীতে পিওর গাউসিয়ান বলে কোন কিছু নাই, নরমাল ডিস্ট্রিবিউশন হচ্ছে ন্যাচারাল ডিস্ট্রিবিউশনের একটা অ্যাপ্রক্সিমেশন মাত্র।"

[insert fig]

ফেলুদা বলে চলল,

"সবসময় সবকিছুতে নরমাল ডিস্ট্রিবিউশন থাকবে এমন কোন কথা নাই, যেমন চিন্তা কর, কোন একটা রাস্তায় একটা এক্সিডেন্ট হলে সেখানে সতর্কতা বাড়ে এবং কিছু সময় ধরে অ্যাক্সিডেন্টের সংখ্যা কমে আসে। অর্থাৎ অনেকটা এক্সপোনেনশিয়ালি ড্যাম্পড একটা ইক্যুয়েশন। এটাকে আমরা নরমাল ডিস্ট্রিবিউশনের আওতায় আনলে ক্যালকুলেশন ভুল হবে, সেক্ষেত্রে আমরা ব্যবহার করব পয়জন ডিস্ট্রিবিউশন (Poisson Distribution)। এভাবে বিভিন্ন ক্ষেত্রের জন্য বিভিন্ন ডিস্ট্রিবিউশন ব্যবহার করতে হয়, আর সেটা ডিপেন্ড করে তুই সমস্যাটা কীভাবে মডেল করবি। বুঝেছিস?"

[insert fig]

কিছু বুঝেছি কিছু বুঝিনি, র‍্যান্ডম ভ্যারিয়েবল কী জিনিস?! গাউসিয়ানের গড় আর ভ্যারিয়েন্স ই বা কী? কে জানে।

"এই ডিস্ট্রিবিউশন ফাংশনগুলোর পোষাকি নাম প্রব্যাবিলিটি ডিস্ট্রিবিউশন ফাংশন। কন্টিনিউয়াস ডেটার জন্য হয় PDF আর ডিসক্রিট ডেটার জন্য হয় প্রব্যাবিলিটি মাস ফাংশন বা PMF। আরেকটা তথ্য জেনে রাখ, Distribution Function এর এরিয়া আন্ডার কার্ভ সর্বদা ১ হয়। তোকে আরেকদিন বিস্তারিত বলব গাউসিয়ান সম্পর্কে।"

এমন সময় ফোন এল, 

ফেলুদা ধরে কিছুক্ষণ ওদিকের কথা শুনে বলল,

'সেকী? ডাকাতি?'

...

'আচ্ছা আসছি।'

চল তোপসে, খুনে বাড়িতে এবার ডাকাতি। 

---

পৌঁছিয়ে অমিতবাবুর সাথে দেখা হতেই বললেন, "মশাই আমি আমার ১০ বছরের চাকরি জীবনে এহেন কাণ্ড দেখিনি। টাকা পয়সা কিছু না, একটা ডায়রির জন্য একটা মানুষ কীভাবে এতটা মরিয়া হতে পারে?"

"চাকর পঞ্চানন কেমন আছে এখন?"

"ব্রেকফাস্ট করানোর পর একটু সুস্থ এখন। চলুন"

বৈঠকখানায় ঢুকেই পাওয়া গেল পঞ্চাননকে। সে ব্যাথায় কাতরাচ্ছে, পুরো কাহিনী এখনো আমার জানা হয় নি। ফেলুদার কথাতে মোটামুটি আন্দাজ করতে পারলাম। 

"ডাকাত এসেছিল কখন মনে পড়ে?"

"বাবু, আমিতো মেঝেয় ঘুমুচ্ছিলাম, সময় তো দেখিনি। হঠাৎ দেখি জানলার কাছে একটা লাঠি; বইয়ের আলমারির উপর থেকে কি যেন একটা নামাচ্ছে। নামিয়ে যখন জানালার কাছে নিয়ে আসে আমি ততক্ষণে ঠাহর করতে পারি কি হয়। দৌড়ে ধরতে গিয়ে ওর সাথে ধ্বস্তাধ্বস্তি হয়। আমি যখন বইটা ধরে টান দিই আমার সাথে কতগুলি কাগজ ছিঁড়ে আসে।"

"চেহারা দেখতে পাও নি নিশ্চয়, অবয়বের গড়ন মনে আছে?"

"তা মনে নেই বাবু"

"আচ্ছা, অমিতবাবু; বইয়ের কাগজগুলো পাওয়া যাবে?"

"ওতো আমি রেডি করেই রেখেছি। দেখুন।"

আমিও উঁকি দিয়ে দেখার চেষ্টা করলাম, বুঝলাম না কিছু। হিবিজিবি লেখা, কিছু ডায়াগ্রাম কিছু ইকুয়েশন।





